# -*- mode: mandoku-view; -*-
#+TITLE: 孫子集注
#+DATE: 2015-09-11 03:50:59.041340
#+PROPERTY: ID KR3a0015
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB03n0081-001孫子集注-卷第一.
<pb:KR3a0015_SBCK_001-1a>¶
孫子集註卷之一¶
　　　計篇(曹操曰計者選將量敵度地料子逺近/險易計於廟堂也○李筌曰計者兵之)¶
(上也太一遁甲先以計神加德宮以斷主客/成敗故孫子論兵亦以計爲篇首○杜牧曰)¶
(計筭也曰計筭何事曰下之五事所謂道天/地將法也於廟堂之上先以彼我之五事計)¶
(筭優劣然後定勝&KR0018;勝&KR0018;旣定然後興師動/衆用兵之道莫先此五事故著爲篇首耳○)¶
(王晳曰計者謂計主將天地法令兵衆士卒/賞罰也○張預曰管子曰計先定於内而後)¶
(兵出境故用兵之道以計爲首也或曰兵貴/臨敵制宜曹公謂計於廟堂者何也曰將之)¶
(賢愚敵之强弱地之逺近兵之衆寡安得不/先計之及乎兩軍相臨變動相應則)¶
(在於將之所裁非可以隃度也)¶
孫子曰兵者國之大事¶
<pb:KR3a0015_SBCK_001-1b>¶
杜牧曰傳曰國之大事在祀與戎○張預曰國之¶
安危在兵故講武練兵實先務也¶
死生之地存亡之道不可不察也¶
李筌曰兵者㐫器死生存亡繫於此矣是以重之¶
恐人輕行者也○杜牧曰國之存亡人之死生皆¶
由於兵故須審察也○賈林曰地猶所也亦謂陳¶
師振旅戰陳之地得其利則生失其便則死故曰¶
　死生之地道者權機立勝之道得之則存失之則¶
　亡故曰不可不察也書曰有存道者輔而固之有¶
　亡道者推而亡之○梅堯臣曰地有死生之&KR0020;戰¶
<pb:KR3a0015_SBCK_001-2a>¶
　有存亡之道○王晳曰兵舉則死生存亡繋之○¶
　張預曰民之死生兆於此則國之存亡見於彼然¶
　死生曰地存亡曰道者以死生在勝&KR0018;之地而存¶
　亡繋得失之道也得不重慎審察乎¶
故經之以五事校之以計而索其情¶
曹操曰謂下五事七計求彼我之情也○李筌曰¶
　謂下五事也校量也量計逺近而求物情以應敵¶
○杜牧曰經者經度也五者卽下所謂五事也校¶
　者校量也計者卽篇首計筭也索者搜索也情者¶
　彼我之情也此言先須經度五事之優劣次復校¶
<pb:KR3a0015_SBCK_001-2b>¶
量計筭之得失然後始可搜索彼我勝&KR0018;之情狀¶
○賈林曰校量彼我之計謀搜索兩軍之情實則¶
長短可知勝&KR0018;易見○梅堯臣曰經紀五事校定¶
計利○王晳曰經常也又經緯也計者謂下七計¶
索盡也兵之大經不出道天地將法耳就而校之¶
以七計然後能盡彼已勝&KR0018;之情狀也○張預曰¶
經經緯也上先經緯五事之次序下乃用五事以¶
校計彼我之優劣探索勝&KR0018;之情狀¶
一曰道¶
張預曰恩信使民¶
<pb:KR3a0015_SBCK_001-3a>¶
二曰天¶
　張預曰上順天時¶
三曰地¶
　張預曰下知地利¶
四曰將¶
　張預曰委任賢能¶
五曰法¶
　杜牧曰此之謂五事也○王晳曰此經之五事也¶
　夫用兵之道人和爲本天時與地利則其助也三¶
　者具然後議舉兵兵舉必須將能將能然後法修¶
<pb:KR3a0015_SBCK_001-3b>¶
　孫子所次此之謂矣○張預曰節制嚴明夫將與¶
　法在五事之末者凡舉兵伐罪廟堂之上先察恩¶
　信之厚薄後度天時之逆順次審地形之險易三¶
　者巳熟然後命將征之兵旣出境則法令一從於¶
　將此其次序也¶
道者令民與上同意也¶
　張預曰以恩信道義撫衆則三軍一心樂爲其用¶
易曰恱以犯難民忘其死¶
故可以與之死可以與之生而不畏危¶
曹操曰謂道之以敎令危者危疑也○李筌曰危¶
<pb:KR3a0015_SBCK_001-4a>¶
　亡也以道理衆人自化之得其同用何亡之有○¶
　杜牧曰道者仁義也李斯問兵於荀卿答曰彼仁¶
　義者所以修政者也政修則民親其上樂其君輕¶
　爲之死復對趙孝成王論兵曰百將一心三軍同¶
　力臣之於君也下之於上也若子之事父弟之事¶
　兄若手臂之捍頭目而覆胷臆也如此始可令與¶
　上下同意死生同致不畏懼於危疑也○陳皥註¶
　同杜牧○孟氏曰一作人不疑謂始終無二志也¶
　一作人不危道謂道之以政令齊之以禮敎故能¶
　化服士民與上下同一也故用兵之妙以權術爲¶
<pb:KR3a0015_SBCK_001-4b>¶
　道大道廢而有法法廢而有權權廢而有勢勢廢¶
　而有術術廢而有數大道淪替人情訛僞非以權¶
　數而取之則不得其欲也故其權術之道使民上¶
　下同進趨共愛憎一利害故人心歸於德得人之¶
　力無&KR0059;之至也故百萬之衆其心如一可與俱同¶
　死力動而不至危亡也臣之於君下之於上若子¶
　之事父弟之事兄若手臂之捍頭目而覆胷臆也¶
　如此始可與上同意死生同致不畏懼於危疑○¶
　賈林曰將能以道爲心與人同利共患則士卒服¶
　自然心與上者同也使士卒懐我如父母視敵如¶
<pb:KR3a0015_SBCK_001-5a>¶
　仇讎者非道不能也黄石公云得道者昌失道者¶
　亡○杜佑曰謂導之以政令齊之以禮敎也危者¶
　疑也上有仁施下能致命也故與處存亡之難不¶
　畏傾危之敗若晉陽之圍沈竈産蛙人無叛疑心¶
　矣○梅堯臣曰危戾也主有道則政敎行人心同¶
　則危戾去故主安與安主危與危○王晳曰道謂¶
　主有道能得民心也夫得民之心者所以得死力¶
　也得死力者所以濟患難也易曰恱以犯難民忘¶
　其死如是則安畏危難之事乎○張預曰危疑也¶
　士卒感恩死生存亡與上同之決然無所疑懼¶
<pb:KR3a0015_SBCK_001-5b>¶
天者隂陽寒暑時制也¶
曹操曰順天行誅因隂陽四時之制故司馬法曰¶
冬夏不興師所以兼愛民也○李筌曰應天順人¶
因時制敵○杜牧曰隂陽者五行刑德向背之&KR0011;¶
是也今五緯行止最可據驗巫咸甘氏石氏唐䝉¶
史墨梓慎禆竈之徒皆有著述咸稱祕奥察其指¶
歸皆本人事凖星經曰歲星所在之分不可攻攻¶
之反受其殃也左傳昭三十二年夏吳伐越始用¶
師於越史墨曰不及四十年越其有吳乎越得歲¶
而吳伐之必受其㐫註曰存亡之數不過三紀歲¶
<pb:KR3a0015_SBCK_001-6a>¶
　月三周三十六歲故曰不及四十年也此年歳在¶
　星紀星紀吳分也歲星所在其國有福吳先用兵¶
　故反受其殃哀二十二年越㓕吳至此三十八歳¶
　也李淳風曰天下誅秦歲星聚於東井秦政暴虐¶
　失歲星仁和之理違歲星㳟肅之道拒諌信讒是¶
　故胡亥終於滅亡復曰歲星清明潤澤所在之國¶
　分大吉君令合於時則歲星光喜年豐人安君尚¶
　暴虐令人不便則歲星色芒角而怒則兵起由此¶
　言之歲星所在或有福德或有災祥豈不皆本於¶
　人事乎夫吳越之君德均&KR0020;敵闔閭興師志於吞¶
<pb:KR3a0015_SBCK_001-6b>¶
　滅非爲拯民故歲星福越而禍吳秦之殘酷天下¶
　誅之上合天意故歳星禍秦而祚漢熒惑罰星也¶
　宋景公出一善言熒惑退移三舎而延二十七年¶
　以此推之歲爲善星不福無道火爲罰星不罰有¶
　德舉此二者其他可知況所臨之分隨其政化之¶
　善惡各變其本色芒角大小隨爲禍福各隨時而¶
　占之淳風曰夫形器著於下精象係於上近取之¶
　身耳目爲肝腎之用鼻口實心腹所資彼此影響¶
　豈不然歟易曰在天成象在地成形變化見矣蓋¶
　本於人事而已矣刑德向背之&KR0003;&KR0057;不足信夫刑¶
<pb:KR3a0015_SBCK_001-7a>¶
　德天官之陳背水陳者爲絶紀向山坂陳者爲廢¶
　軍武王伐紂背清水向山坂而陳以二萬二千五¶
　百人撃紂之億萬而滅之今可目睹者國家自元¶
　和已至今三十年間凡四伐趙㓂昭義軍加以數¶
　道之衆常號十萬圍之臨城縣攻其南不拔攻其¶
　北不拔攻其東不拔攻其西不拔其四度圍之通¶
　有十歲十歲之内東西南北豈有刑德向背王相¶
　吉辰哉其不拔者豈不曰城堅池&KR0055;糧多人一哉¶
　復以往事驗之秦累世戰勝竟滅六國豈天道二¶
　百年間常在乾方福德常居鶉首豈不曰穆公已¶
<pb:KR3a0015_SBCK_001-7b>¶
　還卑身趨士務耕戰明法令而致之乎故梁惠王¶
　問尉繚子曰黄帝有刑德可以百戰百勝其有之¶
　乎尉繚子曰不然黄帝所謂刑德者刑以伐之德¶
　以守之非世之所謂刑德也夫舉賢用能者不時¶
　日而利明法審令者不卜筮而吉貴功養勞者不¶
　禱祠而福周武王伐紂師次于汜水共頭山風雨¶
　疾雷鼓旗毀折王之驂乘惶懼欲死太公曰夫用¶
　兵者順天道未必吉逆之未必㐫若失人事則三¶
　軍敗亡且天道&KR0017;神視之不見聽之不聞故智者¶
　不法愚者拘之若乃好賢而任能舉事而得時此¶
<pb:KR3a0015_SBCK_001-8a>¶
　則不看時日而事利不假卜筮而事吉不待禱祠¶
　而福從遂命驅之前進周公曰今時逆太歲龜灼¶
　言㐫卜筮不吉星㐫爲災請還師太公怒曰今紂¶
　剖比干囚箕子以飛廉爲政伐之有何不可枯草¶
　朽骨安可知乎乃焚龜折蓍率衆先渉武王從之¶
　遂滅紂宋高祖圍慕容超於廣固將攻城諸將咸¶
　諫曰今往亡之日兵家所忌高祖曰我往彼亡吉¶
　孰大焉乃命悉登遂克廣固後魏太祖武帝討後¶
　燕慕容麟甲子晦日進軍太史令鼂崇奏曰昔紂¶
　以甲子日亡帝曰周武豈不以甲子日勝乎崇無¶
<pb:KR3a0015_SBCK_001-8b>¶
　以對遂戰破之後魏太武帝征夏赫連昌於統萬¶
　城師次城下昌鼓噪而前㑹有風雨從賊後來太¶
　史進曰天不助人將士飢渴願且避之崔浩曰千¶
　里制勝一日豈得變易風道在人豈有常也帝從¶
　之昌軍大敗或曰如此者隂陽向背定不足信孫¶
　子叙之何也答曰夫暴君昬主或爲一珤一馬則¶
　必殘人逞志非以天道&KR0017;神誰能制止故孫子叙¶
　之蓋有&KR0055;旨寒暑時氣節制其行止也周瑜爲孫¶
　權數曹公四敗一曰今盛寒馬無藁草驅中國士¶
　衆逺渉江湖不習水土必生疾病此用兵之忌也¶
<pb:KR3a0015_SBCK_001-9a>¶
　寒暑同歸於天時故聮以叙之也○孟氏曰兵者¶
　法天運也隂陽者剛柔盈縮也用隂則沉虚固靜¶
　用陽則輕捷猛厲後則用隂先則用陽隂無蔽也¶
　陽無察也隂陽之象無定形故兵法天天有寒暑¶
　兵有生殺天則應殺而制物兵則應機而制形故¶
　曰天也○賈林曰讀時制爲時氣謂從其善時占¶
　其氣候之利也○杜佑曰謂順天行誅因隂陽四¶
　時剛柔之制○梅堯臣曰兵必參天道順氣候以¶
　時制之所謂制也司馬法曰冬夏不興師所以兼¶
　愛民也○王晳曰謂隂陽總天道五行四時風雲¶
<pb:KR3a0015_SBCK_001-9b>¶
　氣象也善消息之以助軍勝然非異人特授其訣¶
　則末由也若黄石授書張良乃太公兵法是也意¶
　者豈天機神宻非常人所得知耶其諸十數家紛¶
　紜抑未足以取審矣寒暑若吳起云疾風大寒盛¶
　夏炎&KR0044;之&KR0011;時制因時利害而制宜也范蠡云天¶
　時不作弗爲人客是也○張預曰夫隂陽者非&KR0012;¶
　虚向背之謂也蓋兵自有隂陽耳范蠡曰後則用¶
　隂先則用陽盡敵陽節盈吾隂節而奪之又云設¶
　右爲牝益左爲牝早晏以順天道李衞公解曰左¶
　右者人之隂陽早晏者天之隂陽竒正者天人相¶
<pb:KR3a0015_SBCK_001-10a>¶
　變之隂陽此皆言兵自有隂陽剛柔之用非天官¶
　日時之隂陽也今觀尉繚子天官之篇則義最明¶
　矣太白隂經亦有天無隂陽之篇皆著爲卷首欲¶
　以決世人之惑也太公曰聖人欲止後世之亂故¶
　作爲譎書以&KR0009;勝於天道無益於兵也是亦然矣¶
　唐太宗亦曰㐫器無甚於兵行兵苟便於人事豈¶
　以避忌爲疑也寒暑者謂冬夏興師也漢征匈奴¶
　士多墮指馬援征蠻卒多疫死皆冬夏興師故也¶
　時制者謂順天時而制征討也太白隂經言天時¶
　者乃水旱蝗雹荒亂之天時非&KR0012;虚向背之天時¶
<pb:KR3a0015_SBCK_001-10b>¶
　也¶
地者逺近險易廣狹死生也¶
曹操曰言以九地形&KR0020;不同因時制利也論在九¶
地篇中○李筌曰得形&KR0020;之地有死生之&KR0020;○梅¶
堯臣曰知形勢之利害○張預曰凡用兵貴先知¶
　地形知逺近則能爲迃直之計知險易則能審歩¶
&KR0016;之利知廣狹則能度衆寡之用知死生則能識¶
戰散之勢也¶
將者智信仁勇嚴也¶
曹操曰將宜五德備也○李筌曰此五者爲將之¶
<pb:KR3a0015_SBCK_001-11a>¶
　德故師有丈人之稱也○杜牧曰先王之道以仁¶
　爲首兵家者流用智爲先蓋智者能機權識變通¶
　也信者使人不惑於刑賞也仁者愛人憫物知勤¶
　勞也勇者決勝乘&KR0020;不逡巡也嚴者以威刑肅三¶
　軍也椘申包胥使於越越王勾踐將伐吳問戰焉¶
　夫戰智爲始仁次之勇次之不智則不能知民之¶
　極無以詮度天下之衆寡不仁則不能與三軍共¶
　飢勞之殃不勇則不能斷疑以發大計也○賈林¶
　曰專任智則賊偏施仁則懦固守信則愚恃勇力¶
　則暴令過嚴則殘五者兼備各適其用則可爲將¶
<pb:KR3a0015_SBCK_001-11b>¶
　帥○梅堯臣曰智能發謀信能賞罰仁能附衆勇¶
　能果斷嚴能立威○王晳曰智者先見而不惑能¶
　謀慮通權變也信者號令一也仁者惠撫惻隱得¶
　人心也勇者徇義不懼能果毅也嚴者以威嚴肅¶
　衆心也五者相須闕一不可故曹公曰將宜五德¶
　備也○何氏曰非智不可以料敵應機非信不可¶
　以訓人率下非仁不可以附衆撫士非勇不可以¶
　決謀合戰非嚴不可以服强齊衆全此五才將之¶
　體也○張預曰智不可亂信不可欺仁不可暴勇¶
　不可懼嚴不可犯五德皆備然後可以爲大將¶
<pb:KR3a0015_SBCK_001-12a>¶
法者曲制官道主用也¶
曹操曰部曲旛幟金鼓之制也官者百官之分也¶
　道者糧路也主者主軍費用也○李筌曰曲部曲¶
　也制節度也官爵賞也道路也主掌也用者軍資¶
　用也皆師之常法而將所治也○杜牧曰曲者部¶
　曲隊伍有分畫也制者金鼓旌旗有節制也官者¶
　偏禆校列各有官司也道者營陳開闔各有道徑¶
　也主者管庫厮養職守主張其事也用者車馬器¶
械三軍須用之物也荀卿曰械用有數夫兵者以¶
食爲本須先計糧道然後興師○梅堯臣曰曲制¶
<pb:KR3a0015_SBCK_001-12b>¶
　部曲隊伍分畫必有制也官道禆校首長統率必¶
有道也主用主軍之資糧百物必有用度也○王¶
晳曰曲者卒伍之屬制者節制其行列進退也官¶
者羣吏偏禆也道者軍行及所舎也主者主守其¶
事用者凡軍之用謂輜重糧積之屬○張預曰曲¶
部曲也制節制也官謂分偏禆之任道謂利糧餉¶
之路主者職掌軍資之人用者計度費用之物六¶
者用兵之要宜處置有其法¶
凡此五者將莫不聞知之者勝不知者不勝¶
張預曰巳上五事人人同聞但&KR0055;暁變極之理則¶
<pb:KR3a0015_SBCK_001-13a>¶
　勝不然則敗¶
故校之以計而索其情¶
曹操曰同聞五者將知其變極卽勝也索其情者¶
　勝&KR0018;之情○杜牧曰謂上五事將欲聞知校量計¶
筭彼我之優劣然後搜索其情狀乃能必勝不爾¶
則敗○賈林曰書云非知之艱行之惟難○王晳¶
　曰當盡知也言雖周知五事待七計以盡其情也¶
　○張預曰上巳陳五事自此而下方考校彼我之¶
得失&KR0677;索勝&KR0018;之情狀也¶
曰主孰有道¶
<pb:KR3a0015_SBCK_001-13b>¶
　曹操曰道德智能○李筌曰孰實也有道之主必¶
　有智能之將范增辭楚陳平歸漢卽其義也○杜¶
　牧曰孰誰也言我與敵人之主誰能逺倿親賢任¶
　人不疑也杜佑曰主君也道道德也必先考校兩¶
　國之君誰知誰否也若荀息料虞公貪而好寳宫¶
　之竒懦而不能强諌是也○梅堯臣曰誰能得人¶
　心也○王晳曰若韓信言項王匹夫之勇婦人之¶
　仁名雖爲霸實失天下心謂漢王入武&KR0028;秋毫無¶
　所害除秦苛法秦民亡不欲大王王秦者是也○¶
　何氏曰書曰撫我則后虐我則讎撫虐之政孰有¶
<pb:KR3a0015_SBCK_001-14a>¶
　之也○張預曰先校二國之君誰有恩信之道卽¶
　上所謂令民與上同意者之道也&KR0002;淮隂料項王¶
　仁勇過高祖而不賞有功爲婦人之仁亦是也¶
將孰有能¶
　杜牧曰將孰有能者上所謂智信仁勇嚴&KR0002;漢高¶
　祖料魏將柏直不能當韓信之&KR0011;也¶
天地孰得¶
曹操李筌並曰天時地利○杜牧曰天者上所謂¶
隂陽寒暑時制也地者上所謂逺近險易廣狹死¶
　生也○杜佑曰視兩軍所據知誰得天時地利○¶
<pb:KR3a0015_SBCK_001-14b>¶
　梅堯臣曰稽合天時審察地利○王晳同杜牧註¶
　○張預曰觀兩軍所舉誰得天時地利&KR0002;魏武帝¶
盛冬伐吳慕容超不據大峴則失天時地利者也¶
法令孰行¶
曹操曰設而不犯犯而必誅○杜牧曰縣法設禁¶
貴賤如一魏絳戮僕曹公斷髮是也○杜佑曰發¶
號出令校孰下不敢犯○梅堯臣曰齊衆以法一¶
　衆以令○王晳曰孰能法明令便人聽而從○張¶
　預曰魏絳戮揚千穰苴斬荘賈吕&KR0041;誅鄕人卧龍¶
刑馬謖玆所謂設而不犯犯而必誅誰爲如此¶
<pb:KR3a0015_SBCK_001-15a>¶
兵衆孰强¶
　杜牧曰上下和同勇於戰爲强卒衆車多爲强○¶
　梅堯臣曰内和外附○王晳曰强弱足以相刑而¶
　知○張預曰車堅馬良士勇兵利聞鼓而喜聞金¶
　而怒誰者爲然¶
士卒孰練¶
　杜牧曰辨旌旗審金鼓明開合知進退閑馳逐便¶
　弓矢習擊刺也○杜佑曰知誰兵器强利士卒簡¶
練者故王子曰士不素習當陳惶惑將不素習臨¶
陳闇變○梅堯臣曰車&KR0016;閑習孰國精粗○王晳¶
<pb:KR3a0015_SBCK_001-15b>¶
　曰孰訓之精○何氏曰勇怯强弱豈能一槩○張¶
　預曰離合聚散之法坐作進退之令誰素閑習¶
賞罰孰明¶
　杜牧曰賞不僣刑不濫○杜佑曰賞善罰惡知誰¶
分明者故王子曰賞無度則費而無恩罰無度則¶
戮而無威○梅尭臣曰賞有功罰有罪○王晳曰¶
孰能賞必當功罰必稱情○張預曰當賞者雖仇¶
　怨必録當罰者雖父子不舍又司馬法曰賞不逾¶
時罰不遷列於誰爲眀¶
吾以此知勝&KR0018;矣¶
<pb:KR3a0015_SBCK_001-16a>¶
　曹操曰以七事計之知勝&KR0018;矣○賈林曰以上七¶
事量校彼我之政則勝敗可見○梅堯臣曰能索¶
其情則知勝&KR0018;○張預曰七事俱優則未戰而先¶
　勝七事俱劣則未戰而先敗故勝&KR0018;可預知也¶
將聽吾計用之必勝留之將不聽吾計用之必敗去¶
之¶
曹操曰不能定計則退而去也○杜牧曰若彼自¶
　備護不從我計形&KR0020;均等無以相加用戰必敗引¶
　而去之故春秋傳曰允當則歸也○陳皥曰孫武¶
　以書千闔閭曰聽用吾計䇿必能勝敵我當留之¶
<pb:KR3a0015_SBCK_001-16b>¶
　不去不聽吾計䇿必當&KR0018;敗我去之不留以此感¶
　動闔閭庻必見用故闔閭曰子之十三篇寡人盡¶
　觀之矣其時闔閭行軍用師多自爲將故不言主¶
　而言將也○孟氏曰將禆將也聽吾計畫而勝則¶
　留之違吾計畫而敗則除去之○梅堯臣曰武以¶
　十三篇千吳王闔閭故首篇以此辭動之謂王將¶
　聽吾計而用戰必勝我當留此也王將不聽我計¶
　而用戰必敗我當去此也○王晳曰將行也用謂¶
　用兵耳言行聽吾此計用兵則必勝我當留行不¶
　聽吾此計用兵則必敗我當去也○張預曰將辭¶
<pb:KR3a0015_SBCK_001-17a>¶
　也孫子謂今將聽吾所陳之計而用兵則必勝我¶
　乃留此矣將不聽吾所陳之計而用兵則必敗我¶
　乃去之他國矣以此辭激吳王而求用¶
計利以聽乃爲之勢以佐其外¶
曹操曰常法之外也○李筌曰計利旣定乃乘形¶
&KR0020;之勢也佐其外者常法之外也○杜牧曰計筭¶
利害是軍事根本利害巳見聽用然後於常法之¶
外更求兵勢以助佐其事也賈林曰計其利聽其¶
謀得敵之情我乃設竒譎之&KR0020;以動之外者或傍¶
攻或後躡以佐正陳○梅堯臣曰定計於内爲&KR0020;¶
<pb:KR3a0015_SBCK_001-17b>¶
　於外以助成勝○王晳曰吾計之利巳聽復當知¶
　應變以佐其外○張預曰孫子又謂吾所計之利¶
若巳聽從則我當復爲兵&KR0020;以佐助其事於外蓋¶
兵之常法卽可明言於人兵之利勢須因敵而爲¶
&KR0020;者因利而制權也¶
曹操曰制由權也權因事制也○李筌曰謀因事¶
&KR0020;○杜牧曰自此便言常法之外&KR0020;夫&KR0020;者不可¶
先見或因敵之害見我之利或因敵之利見我之¶
害然後始可制機權而取勝也○梅堯臣曰因利¶
行權以制之○王晳曰&KR0020;者乘其變者也○張預¶
<pb:KR3a0015_SBCK_001-18a>¶
　曰所謂勢者須因事之利制爲權謀以勝敵耳故¶
　不能先言也自此而後略言權變¶
兵者詭道也¶
曹操曰兵無常形以詭詐爲道○李筌曰軍不厭¶
詐○梅尭臣曰非譎不可以行權非權不可以制¶
　敵○王晳曰詭者所以求勝敵御衆必以信也○¶
張預曰用兵雖本於仁義然其取勝必在詭詐故¶
曵柴揚塵欒枝之譎也萬弩齊發孫臏之竒也千¶
　牛俱奔田單之權也囊沙壅水淮隂之詐也此皆¶
　用詭道而制勝也¶
<pb:KR3a0015_SBCK_001-18b>¶
故能而示之不能¶
張預曰實强而示之弱實勇而示之怯李牧敗匈¶
奴孫臏斬龎㳙之&KR0011;也¶
用而示之不用¶
李筌曰言已實用師外示之怯也漢將陳豨反連¶
兵匈奴高祖遣使十輩視之皆言可擊復遣婁敬¶
　報曰匈奴不可擊上問其故對曰夫兩國相制宜¶
　矜誇其長今臣往徒見羸老此必能而示之不能¶
　臣以爲不可擊也高祖怒曰齊虜以口舌得官今¶
　妄沮吾衆械婁敬于廣武以三十萬衆至白登高¶
<pb:KR3a0015_SBCK_001-19a>¶
　祖爲匈奴所圍七日乏食此師外示之以怯之義¶
　也○杜牧曰此乃詭詐蔵形夫形也者不可使見¶
　於敵敵人見形必有應傳曰鷙鳥將擊必蔵其形¶
　如匈奴示羸老於漢使之義也○杜佑曰言巳實¶
　能用外示之以不能不用使敵不我備也若孫臏¶
　減竈而制龎㳙○王晳曰强示弱勇示怯治示亂¶
　實示虚智示愚衆示寡進示退速示遲取示捨彼¶
　示此○何氏曰能而示之不能者如單于羸師誘¶
　高祖圍于平城是也用而示之不用者如李牧按¶
　兵於雲中大敗匈奴是也○張預曰欲戰而示之¶
<pb:KR3a0015_SBCK_001-19b>¶
　退欲速而示之緩班超擊莎車趙奢破秦軍之&KR0011;¶
也¶
近而示之逺逺而示之近¶
李筌曰令敵失備也漢將韓信虜魏王豹&KR0004;陳舟¶
欲渡臨晉乃濳師浮木甖從夏陽襲安邑而魏失¶
備也耿弇之征張歩亦先攻臨淄皆示逺勢也○¶
杜牧曰欲近襲敵必示以逺去之形欲逺襲敵必¶
　示以近進之形韓信盛兵臨晉而渡於夏陽此乃¶
　示以近形而逺襲敵也後漢末曹公&KR0061;紹相持官¶
渡紹遣將郭圖淳于瓊顔良等攻東郡太守劉延¶
<pb:KR3a0015_SBCK_001-20a>¶
　於白馬紹引兵至黎陽將渡河曹公北救延津荀¶
　攸曰今兵少不敵分兵&KR0020;乃可公致兵延津將欲¶
　渡兵向其後紹必西應之然後輕兵襲白馬掩其¶
　不備顔良可擒也公從之紹聞兵渡卽留分兵西¶
　應之公乃引軍行趨白馬未至十餘里良大驚來¶
　戰使張遼&KR0028;羽前進擊破斬顔良解白馬圍此乃¶
　示以逺形而近襲敵也○賈林曰去就在我敵何¶
　由知○杜佑曰欲近而設其逺也欲逺而設其近¶
　也誑耀敵軍示之以逺本從其近若韓信之襲安¶
　邑○梅堯臣曰使其不能&KR0296;○王晳同上註○何¶
<pb:KR3a0015_SBCK_001-20b>¶
氏曰逺而示之近者韓信陳舟臨晉而渡夏陽是¶
也近而示之逺者晉侯伐虢假道于虞是也○張¶
預曰欲近襲之反示以逺吳與越夾水相矩越爲¶
左右句卒相去各五里夜爭鳴鼓而進吳人分以¶
禦之越乃濳渉當吳中軍而襲之吳大敗是也欲¶
逺攻之反示以近韓信陳兵臨晉而渡於夏陽是¶
也¶
利而誘之¶
杜牧曰趙將李牧大縱畜牧人衆滿野匈奴小人¶
徉北不勝以數千人委之單于聞之大喜率衆大¶
<pb:KR3a0015_SBCK_001-21a>¶
　至牧多爲竒陳左右夾擊大破殺匈奴十餘萬&KR0016;¶
也○賈林曰以利動之動而有形我所以因形制¶
勝也○梅堯臣曰彼貪利則以貨誘之○何氏曰¶
利而誘之者如赤眉委輜重而餌鄧禹是也○張¶
預曰示以小利誘而克之若楚人伐絞莫敖曰絞¶
小而輕請無扞采樵者以誘之於是絞人獲楚三¶
十人明日絞人爭出驅楚役徒於山中楚人設伏¶
兵於山下而大敗之是也¶
亂而取之¶
李筌曰敵貪利必亂也秦王姚興征秃髮傉檀悉¶
<pb:KR3a0015_SBCK_001-21b>¶
　驅部内牛羊散放於野縱秦人虜掠秦人得利旣¶
　無行列傉檀隂分十將掩而擊之大敗秦人斬首¶
　七千餘級亂而取之之義也○杜牧曰敵有昬亂¶
　可以乘而取之傳曰兼弱攻昧取亂侮亡武之善¶
　經也○賈林曰我令姦智亂之候亂而取之也○¶
　梅堯臣曰彼亂則乘而取之○王晳曰亂謂無節¶
　制取言易也○張預曰詐爲紛亂誘而取之若吳¶
　越相攻吳以罪人三千示不整以誘越罪人或奔¶
　或止越人爭之爲吳所敗是也言敵亂而後取者¶
　非也春秋之法凡書取者言易也魯師取邿是也¶
<pb:KR3a0015_SBCK_001-22a>¶
實而備之¶
曹操曰敵治實須備之也○李筌曰備敵之實蜀¶
　將&KR0028;羽欲圍魏之樊城懼吳將吕蒙襲其後乃多¶
　留備兵守荆州蒙隂知其旨遂詐之以疾羽乃撤¶
　去備兵遂爲蒙所取而荆州&KR0255;吳則其義也○杜¶
牧曰對壘相持不論虚實常須爲備此言居常無¶
事鄰封接境敵&KR0002;脩政治實上下相愛賞罰明信¶
　士卒精練卽須備之不待交兵然後爲備也○陳¶
　皥曰敵&KR0002;不動完實我當謹備亦自實以備敵也¶
　○梅堯臣曰彼實則不可不備○王晳曰彼將有¶
<pb:KR3a0015_SBCK_001-22b>¶
　以擊吾之不備也○何氏曰彼敵但見其實而未¶
見其虚之形則當蓄力而備之也○張預曰經曰¶
角之而知有餘不足之處有餘則實也不足則虚¶
也言敵人兵&KR0020;旣實則我當爲不可勝之計以待¶
之勿輕舉也李靖軍鏡曰觀其虚則進見其實則¶
止¶
强而避之¶
曹操曰避其所長也○李筌曰量力也楚子伐隨¶
隨之臣季梁曰楚人上左君必左無與王遇且攻¶
　其右右無良焉必敗偏敗衆乃攜矣少師曰不當¶
<pb:KR3a0015_SBCK_001-23a>¶
　王非敵也不從隨師敗績隨侯逸攻强之敗也○¶
　杜牧曰逃避所長言敵人乘兵强氣銳則當須且¶
　囬避之待其衰懈候其間隙而擊之晉未嶺南賊¶
　盧循徐道覆乘虚襲建鄴劉裕禦之曰賊若新亭¶
　直上且當避之囬泊蔡洲乃成擒耳徐道覆欲焚¶
　舟直上循以爲不可乃泊於蔡洲竟以敗滅○賈¶
　林曰以弱制强理須待變○杜佑曰彼府庫充實¶
　士卒銳盛則當退避以伺其虚懈觀變而應之○¶
　梅堯臣曰彼强則我當避其銳○王晳曰敵兵精¶
　銳我&KR0020;寡弱則須退避○張預曰經曰無邀正正¶
<pb:KR3a0015_SBCK_001-23b>¶
之旗無擊堂堂之陳言敵人行陳修整節制嚴明¶
則我當避之不可輕肆也若秦晉相攻交綏而退¶
蓋各防其失敗也¶
怒而撓之¶
曹操曰待其衰懈也○李筌曰將之多怒者權必¶
易亂性不堅也漢相陳平謀撓楚權以太牢具進¶
楚使驚曰是亞父使邪乃項王使邪此怒撓之者¶
也○杜牧曰大將剛戾者可激之令怒則逞志快¶
意志氣撓亂不顧本謀也○孟氏曰敵人盛怒當¶
屈擾之○梅堯臣曰彼偏急易怒則撓之使憤激¶
<pb:KR3a0015_SBCK_001-24a>¶
　輕戰○王晳曰敵持重則激怒以撓之○何氏曰¶
怒而撓之者漢兵擊曹咎於汜水是也○張預曰¶
彼性剛忿則辱之令怒志氣撓惑則不謀而輕進¶
若晉人執宛春以怒楚是也尉繚子曰寛不可激¶
　而怒言性寛者則不可激怒而致之也¶
卑而驕之¶
李筌曰幣重而言甘其志不小後趙石勒稱臣於¶
　王浚左右欲擊之浚曰石公來欲奉我耳敢言擊¶
者斬設饗禮以待之勒乃驅牛羊數萬頭聲言上¶
禮實以塡諸街巷使浚兵不得發乃入薊城擒浚¶
<pb:KR3a0015_SBCK_001-24b>¶
　於㕔斬之而幷燕卑而驕之則其義也○杜牧曰¶
　秦末匈奴冐頓初立東胡强使使謂冐頓曰欲得¶
　頭曼時千里馬冐頓以問羣臣羣臣皆曰千里馬¶
　國之寳勿與冐頓曰奈何與人鄰國愛一馬乎遂¶
　與之居頃之東胡使使來曰願得單于一閼氏冐¶
　頓問羣臣皆怒曰東胡無道乃求閼氏請擊之冐¶
　頓曰與人鄰國愛一女子乎與之居頃之東胡復¶
　曰匈奴有棄地千里吾欲有之冐頓問羣臣羣臣¶
　皆曰與之亦可不與亦可冐頓大怒曰地者國之¶
　本也本何可與諸言與者皆斬之冐頓上馬令國¶
<pb:KR3a0015_SBCK_001-25a>¶
　中有後者斬東襲東胡東胡輕冐頓不爲之備冐¶
　頓擊滅之冐頓遂西擊月氏南幷樓煩白羊河南¶
　北侵燕代悉復收秦所使蒙恬所奪匈奴地也○¶
　陳皥曰所欲必無所顧恡子女以惑其心玉帛以¶
　驕其志范蠡鄭武之謀也○杜佑曰彼其舉國興¶
　師怒而欲進則當外示屈撓以高其志俟惰歸要¶
　而擊之故王子曰善用法者如狸之與䑕力之與¶
　智示之猶卑靜而下之○梅堯臣曰示以卑弱以¶
　驕其心○王晳曰示卑弱以驕之彼不虞我而擊¶
　其間○張預曰或卑辭厚賂或羸師佯北皆所以¶
<pb:KR3a0015_SBCK_001-25b>¶
令其驕怠吳子伐齊越子率衆而朝王及列士皆¶
有賂吳人皆喜惟子胥懼曰是豢吳也後果爲越¶
所滅楚伐庸七遇皆比庸人曰椘不足與戰矣遂¶
不設備椘子乃爲二隊以伐之遂滅庸皆其義也¶
佚而勞之¶
　一本作引而勞之○曹操曰以利勞之○李筌曰¶
敵佚而我勞之者善功也吳伐椘公子光問計於¶
　伍子胥子胥曰可爲三師以肄焉我一師至彼必¶
盡衆而出彼出我歸亟肄以疲之多方以誤之然¶
後三師以繼之必大克從之椘於是乎始病吳矣¶
<pb:KR3a0015_SBCK_001-26a>¶
　○杜牧曰吳公子光問伐椘於伍員員曰可爲三¶
　軍以肄焉我一師至彼必盡出彼出則歸亟肄以¶
　疲之多方以誤之然後三師以繼之必大克從之¶
　於是子重一歲七奔命於是乎始病吳終入郢後¶
　漢末曹公旣破劉備備奔&KR0061;紹引兵欲與曹公戰¶
　别駕田豐曰操善用兵未可輕舉不如以乆持之¶
　將軍據山河之固有四州之地外結英豪内修農¶
　戰然後㨂其精銳分爲竒兵乘虚迭出以擾河南¶
　救右則擊其左救左則擊其右使敵疲於奔命人¶
　不安業我未勞而彼巳困矣不及三年可坐克也¶
<pb:KR3a0015_SBCK_001-26b>¶
今釋廟勝之荣而決成敗於一戰悔無及也紹不¶
從故敗○梅堯臣曰以我之佚待彼之勞○王晳¶
曰多竒兵也彼出則歸彼歸則出救左則右救右¶
則左所以罷勞之也○何氏曰孫子有治力之法¶
以佚而待勞故論敵佚我宜多方以勞弊之然後¶
可以制勝○張預曰我則力全彼則道敝若晉椘¶
爭鄭乆而不決晉知武子乃分四軍爲三部晉各¶
　一動而椘三來於是三駕而椘不能與之爭又申¶
公巫臣教吳伐椘於是子重一歲七奔命是也¶
親而離之¶
<pb:KR3a0015_SBCK_001-27a>¶
　曹操曰以間離之○李筌曰破其行約間其君臣¶
　而後攻也昔秦伐趙秦相應侯間於趙王曰我惟¶
　懼趙用括耳廉頗易與也趙王然之乃用括代頗¶
　爲秦所坑卒四十萬於長平則其義也○杜牧曰¶
　言敵&KR0002;上下相親則當以厚利㗖而離間之陳平¶
　言於漢王曰今項王骨鯁之臣不過亞父鍾離昧¶
　龍且周殷之屬不過數人大王誠能&KR0162;數萬斤金¶
　間其君臣彼必内相誅漢因舉兵而攻之滅椘必¶
　矣漢王然之出黃金四萬斤與平使之反間項王¶
　果疑亞父不急擊下滎陽漢王遁去○陳皥曰彼¶
<pb:KR3a0015_SBCK_001-27b>¶
　恡爵祿此必&KR0162;之彼嗇財貨此必輕之彼好殺罰¶
　此必緩之因其上下相猜得行離間之&KR0003;由余所¶
　以歸秦英布所以佐漢也○杜佑曰以利誘之使¶
　五間並入辯士馳&KR0003;親彼君臣分離其形&KR0020;若秦¶
　遣反間欺誑趙君使廢廉頗而任趙奢之子卒有¶
　長平之敗○梅堯臣同杜牧註○王晳曰敵相親¶
　當以計謀離間之○張預曰或間其君臣或間其¶
　交援使相離貳然後圖之應侯間趙而退廉頗陳¶
　平間椘而逐范增是君臣相離也秦晉相合以伐¶
　鄭燭之武夜出&KR0003;秦伯曰今得鄭則歸於晉無益¶
<pb:KR3a0015_SBCK_001-28a>¶
　於秦也不如捨鄭以爲東道主秦伯悟而退師是¶
交援相離也¶
攻其無備出其不意¶
曹操曰擊其懈怠出其空虚○李筌曰擊懈怠襲¶
空虚○杜牧曰擊其空虚襲其懈怠○孟氏曰擊¶
其空虚襲其懈怠使敵不知所以備也故曰兵者¶
　無形爲妙太公曰動莫神於不意謀莫善於不識¶
　○梅堯臣王晳二註同上○何氏曰攻其無備者¶
　魏太祖征烏栢郭嘉曰胡恃其逺必不設備因其¶
無備卒然擊之可破滅也太祖行至易水嘉曰兵¶
<pb:KR3a0015_SBCK_001-28b>¶
　貴神速今千里襲人輜重多難以趨利不如輕兵¶
　兼道以出掩其不意乃宻出盧龍塞直指單于庭¶
　合戰大破之唐李靖陳十荣以圖蕭銑總管三軍¶
　之任一以委靖八月集兵夔州銑以時屬秋潦江¶
　水泛漲三峽路危必謂靖不能進遂不設備九月¶
　靖率兵而進曰兵貴神速機不可失今兵始集銑¶
　尚未知乘水漲之&KR0020;倐忽至城下所謂疾雷不及¶
　掩耳縱使知我倉卒無以應敵此必成擒也進兵¶
　至夷陵銑始懼召兵江南果不能至勒兵圍城銑¶
　遂降出其不意者魏末遣將鍾㑹鄧艾伐蜀蜀將¶
<pb:KR3a0015_SBCK_001-29a>¶
　姜維守劒閣鍾㑹攻維未克艾上言請從隂平由¶
　邪徑出劒閣西入成都竒兵衝其腹心劒閣之軍¶
　必還赴涪則㑹方&KR0100;而進劒閣之軍不還則應涪¶
　之兵寡矣軍志云攻其無備出其不意今掩其空¶
　虚破之必矣冬十月艾自隂平行無人之地七百¶
　餘里鑿山通道造作橋閣山高谷&KR0055;至爲艱險又¶
　糧運將匱瀕於危殆艾以氊自裏推轉而下將士¶
　皆攀木緣崖魚貫而進先登至江油蜀守將馬邈¶
　降諸葛瞻自涪還線行列陳相拒大敗之斬瞻及¶
　尚書張遵等進軍至成都蜀主劉禪降又齊神武¶
<pb:KR3a0015_SBCK_001-29b>¶
　爲東魏將率兵伐西魏屯軍蒲坂造三道浮橋渡¶
　河又遣其將竇泰趣潼&KR0028;高敖曹圍洛州西魏將¶
　周文帝出軍廣陽召諸將謂曰賊今掎吾三面又¶
　造橋於河示欲必渡欲綴吾軍使竇泰得西入耳¶
　乆與相持其計得行非良荣也且高歡用兵常以¶
　泰爲先驅其下多銳卒屢勝而驕今出其不意襲¶
　之必克克泰則歡不戰而自走矣諸將咸曰賊在¶
　近捨而逺襲事若蹉跌悔無可及周文曰歡前再¶
　襲潼&KR0028;吾軍不過霸上今者大來兵未出郊賊顧¶
　謂吾但自守耳無逺闘意又狃於得志有輕我心¶
<pb:KR3a0015_SBCK_001-30a>¶
　乗此擊之何往不克賊雖造橋未能征渡比五日¶
　中吾取竇泰必矣公等勿疑周文遂率&KR0016;六千還¶
　長安聲言欲往隴右辛亥濳出軍癸丑晨至潼&KR0028;¶
　竇泰卒聞軍至惶懼依山爲陳未及成列周文擊¶
　破之斬泰傳首長安高敖曹適䧟洛州聞泰没燒¶
　輜重棄城而走○張預曰攻無備者謂懈怠之處¶
　敵之所不虞者則擊之&KR0002;燕人畏鄭三軍而不虞¶
　制人爲制人所敗是也出不意者謂虚空之地敵¶
　不以爲慮者則襲之若鄧艾伐蜀行無人之地七¶
　百餘里是也¶
<pb:KR3a0015_SBCK_001-30b>¶
此兵家之勝不可先傳也¶
曹操曰傳猶&KR0165;也兵無常&KR0020;水無常形臨敵變化¶
不可先傳也故料敵在心察機在目也○李筌曰¶
無備不意攻之必勝此兵之要祕而不傳也○杜¶
牧曰傳言也此言上之所陳悉用兵取勝之荣固¶
非一定之制見敵之形始可施爲不可先事而言¶
也○梅堯臣曰臨敵應變制宜豈可預前言之○¶
王晳曰夫校計行兵是謂常法若乘機決勝則不¶
　可預傳述也○張預曰言上所陳之事乃兵家之¶
勝荣須臨敵制宜不可以預先傳言也¶
<pb:KR3a0015_SBCK_001-31a>¶
夫未戰而廟筭勝者得筭多也未戰而廟筭不勝者¶
得筭少也多筭勝少筭不勝而況於無筭乎吾以此¶
觀之勝&KR0018;見矣¶
　曹操曰以吾道觀之矣○李筌曰夫戰者決勝廟¶
　堂然後與人爭利凡伐叛懷逺推亡固存兼弱攻¶
昧皆物情之所出中外離心如啇周之師者是爲¶
未戰而廟筭勝太一遁甲置筭之法因六十筭已¶
　上爲多筭六十筭已下爲少筭客多筭臨少筭主¶
　人敗客少筭臨多筭主人勝此皆勝敗易見矣○¶
杜牧曰廟筭者計筭於廟堂之上也○梅堯臣曰¶
<pb:KR3a0015_SBCK_001-31b>¶
多筭故未戰而廟謀先勝少筭故未戰而廟謀不¶
勝是不可無筭矣○王晳曰此懼學者惑不可先¶
傳之說故復言計篇義也○何氏曰計有巧拙成¶
敗擊焉○張預曰古者興師命將必致齋於廟授¶
　以成筭然後遣之故謂之廟筭籌荣&KR0055;逺則其計¶
所得者多故未戰而先勝謀慮淺近則其計所得¶
者少故未戰而先&KR0018;多計勝少計其無計者安得¶
無敗故曰勝兵先勝而後求戰敗兵先戰而後求¶
勝有計無計勝&KR0018;易見¶
孫子集註卷之一¶
